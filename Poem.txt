शोधून कसे काढू, पाहून दिशा दाही
जातेस जरी कोठे, मी वाट तुझी पाही

सोडून अशी गेली, ना ठाव तिचा कोठे
सांगेन मना मीही , तू प्रेम तिचे नाही

सजवीत असे दुःखे, भीती न तमा कसली
राजाच मनाचा मी, हा थाट कसा शाही

बेरीज वजाबाकी, मांडून बघू दे ना
तेंव्हाच कळे दोस्ता, मोठेच चुके काही

तू वास करी देवा, त्याच्यात सदा साठी
वेडाच असे रे तो, शोधीत तुला राही

ओटीत नसे पैका, ना गोड न ती साडी
देवास हवा जो तो, आत्म्याच सदा वाही 

-प्रविण पुजारी
